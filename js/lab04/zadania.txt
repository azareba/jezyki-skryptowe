Skrypt 7. Określanie wieku w latach
Problem: Kolejny problem, jaki musimy rozwiązać, to sprawdzenie, ile skończonych lat ma osoba o wskazanej dacie urodzenia w formularzu. Wbrew pozorom problem wcale nie jest taki trywialny. Czy możemy po prostu obliczyć różnicę między rokiem obecnym a wskazanym rokiem urodzenia? Otóż nie, ponieważ w takim przypadku narażamy się na błąd w sytuacji, gdy osoba w dniu sprawdzenia nie miała jeszcze urodzin. Załóżmy, że mamy dzisiaj 22 czerwca 2019 roku. Osoba urodzona w roku 1986 przed 22 czerwca będzie miała jeszcze 32 skończone lata, a jej 33 urodziny będą dopiero 22 czerwca. Jest to bardzo ważne, np. gdy chcemy analizować, czy użytkownik jest osobą pełnoletnią, co pozwoli mu na wykonanie jakiejś czynności w naszej aplikacji. 
Zadanie. Należy zaimplementować algorytm w oddzielnej funkcji, która na podstawie podanego roku, miesiąca i dnia urodzenia w formularzu sprawdzi, ile skończonych lat ma użytkownik. Wynikmwypisze pod formularzem. Wykorzystaj funkcję Date() w JavaSript.

Skrypt 8. Walidacja numeru NIP 
Problem: Każda firma zarejestrowana w Polsce (i nie tylko) posiada przypisany tylko sobie indywidualny numer podatkowy, czyli tzw. NIP. Numer ten jest potrzebny często np. do prze prowadzenia rejestracji konta firmowego, do dokonania płatności czy wypełnienia wniosku ratalnego/leasingowego w przypadku prowadzenia działalności gospodarczej. Naszym zadaniem jest sprawdzenie, czy numer podany przez użytkownika np. w formularzu internetowym jest poprawnym numerem NIP. Nie będziemy jednak sprawdzać, czy faktycznie istnieje podmiot gospodarczy o wskazanym numerze; interesuje nas jedynie weryfikacja poprawności numeru zgodnie z polskimi zasadami. Numer taki ma dziesięć cyfr, a każda cyfra ma przypisaną określoną wagę. Aby obliczyć tzw. sumę kontrolną, należy pomnożyć każdą cyfrę (z wyjątkiem ostatniej) w numerze NIP przez odpowiadającą jej wagę i zsumować uzyskane wyniki. Następnie obliczamy resztę z dzielenia po zyskanej sumy przez 11, czyli wykonujemy działanie modulo 11. Uzyskana wartość powinna być równa ostatniej cyfrze w numerze NIP, która jest nazywana często cyfrą kontrolną.
Zadanie. Przygotuj formularz do wprowadzania NIP. Napisz funkcję sprawdzającą czy NIP spełnia założenia wskazane powyżej. Informacja czy NIP poprawny czy  nie ma pojawiać się pod formularzem 
 
 



